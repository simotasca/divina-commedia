Nel V canto Dante e Virgilio continuano la discesa nell'inferno. Lo spazio si stringe, l'oggetto di
osservazione si densifica. Ciò che si pone innanzi ai poeti è l'ambiente esterno di cui hanno sia
percezione intellettiva che istintiva. Imparando a scrutarlo consapevolmente si addentrano nel
terreno dell'inconscio, ovvero di tutte le responsabilità negate nell'atto creativo dell'Anima di
dominare la materia per esprimere il proprio proposito (domina la paura).

La bestia umana giudica sulla base di un procedimento infallibile: è autocoscienza e nessuna forma
di peccato può esserle sconosciuto.

Dante riconosce l'entità del peccato per cui scontano le pene le anime del secondo girone: il
desiderio, che nella sua forma essenziale è Amore, connette con legami attrattivi e repulsivi le
forme e coloro che non sanno operare sul piano emotivo con consapevolezza sono trasportati dalla
sua corrente impetuosa, senza auto-controllo.

Dall'episodio di Paolo e Francesca Dante è colpito fortemente, perchè riconosce l'amore genuino
che primariamente legava i due giovani, salvo poi trascendere in una passione sconveniente e
descrive la forza, la velocità e la spietatezza di questo Amore (* "Spietatezza Amorevole").
